## Samenvatting

### Doelstelling

Het opleveren van een complete beschrijving van de componenten, verbindingen en noodzakelijke standaarden voor de Samenhangende Objectenregistratie zodat doorontwikkeling van ICT-voorzieningen in samenhang kan plaatsvinden naar een duidelijke doelsituatie.

### Aanpak

De architectuurbeschrijving van de Samenhangende Objectenregistratie wordt stapsgewijs steeds verder gevuld. Daarbij wordt samengewerkt door een kleine groep auteurs met een bredere groep die als klankbord optreedt. Daarom wordt het document op een transparante manier gedeeld. Meekijken mag, bijdragen van suggesties en commentaar kan door het aanmaken van zogeheten issues op https://github.com/Geonovum/disgeo-arch/issues.

### Inhoud

De architectuurbeschrijving bevat een inleiding, een afbakening, gehanteerde principes en een inrichting van de componenten en verbindingen van het systeem. De beschrijving blijft op functioneel niveau, ofwel op het niveau van de applicatielaag van het NORA-vijflaagsmodel. De onderscheiden functies (capabilities, "wat moet kunnen") binnen het systeem worden zodanig beschreven dat een opdracht om deze te realiseren inhoudelijk voldoende duidelijk is voor opdrachtgever en opdrachtnemer.  
