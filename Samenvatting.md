## Samenvatting

### Doelstelling

Deze "Architectuurbeschrijving voorzieningen" van de Samenhangende Objectenregistratie is een beschrijving van de afbakening, ICT-inrichtingsprincipes, componenten en verbindingen van de voorzieningen van de objectenregistratie. Het doel van deze beschrijving is dat doorontwikkeling van ICT-voorzieningen in samenhang kan plaatsvinden naar een duidelijke doelsituatie.

### Aanpak

Deze architectuurbeschrijving is stapsgewijs gemaakt en beter gemaakt met hulp van veel waardevolle suggesties door een grote groep meedenkers. Daartoe wordt het document op een transparante manier gedeeld. Meekijken mag, bijdragen van suggesties en commentaar kan door het aanmaken van zogeheten issues op https://github.com/Geonovum/disgeo-arch/issues.

### Inhoud

De architectuurbeschrijving bevat een inleiding, een afbakening, gehanteerde principes, een inrichting en een uitwerking van de componenten. De beschrijving blijft op functioneel niveau, ofwel op het niveau van de applicatielaag van het NORA-vijflaagsmodel. De onderscheiden functies (capabilities, "wat moet kunnen") binnen het systeem worden zodanig beschreven dat een opdracht om deze in te vullen inhoudelijk voldoende duidelijk is voor opdrachtgever en opdrachtnemer om afspraken daarover te maken.
