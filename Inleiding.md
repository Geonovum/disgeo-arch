## Inleiding

<p class='note'>
     WB: Ik heb het document aangepast nav de bespreking op 21 augustus. Ik heb 'NOTEN' die relevant voor reviewers kunnen zijn laten staan, maar deze moeten nog wel opnieuw geformuleerd worden. Als een 'NOOT' start met <b>'WB'</b> dan is het een noot van mij aan mijn mede-auteurs. Deze 'NOTEN' moeten uit de te reviewen versie worden verwijderd. De <b>afbeeldingen</b> in de hoofdstukken 2, 3 en 4 zijn meestal afkomstig uit de PowerPoint-bestanden die ook in GitHub staan in de map 'bronbestanden'.
</p>

<p class='note'>
     WB: Ik stel voor om niet dieper te gaan met paragafen dan ### (maw, niet dieper dan bijv. 4.2). Anders ontstaat een lange en drukke. Zie bijv. 5.12. In plaats van #### hanteer ik **Paragraafkop**. Dat geeft een vetgedrukte <b>Paragraafkop</b> die niet in de inhoudsopgave verschijnt.
</p>

Dit is de *Architectuurbeschrijving* van de Samenhangende Objectenregistratie. Het beschrijft de afbakening, de inrichtingsprincipes en de conceptuele of functionele inrichting (de functionele onderdelen en samenhang) van de Samenhangende Objectenregistratie. De Architectuurbeschrijving beschrijft de Objectenregistratie op de Applicatielaag, laag 4 in het [NORA-vijflaagsmodel](https://www.noraonline.nl/wiki/Vijflaagsmodel)

<figure id="nora5laagsmodel">
    <img src="media/nora5laagsmodel.PNG" alt="nora5laagsmodel">
    <figcaption>Het NORA 5 laagsmodel</figcaption>
</figure>

### Doel en doelgroep

De Architectuurbeschrijving moet het mogelijk maken om  keuzes te maken voor de verdere inrichting van de ICT-voorzieningen (of applicaties of systemen) voor de Samenhangende Objectenregistratie. Ook moet de Architectuurbeschrijving het mogelijk maken om de transitiestrategie te bepalen voor de overgang van de huidige voorzieningen van o.a. de BAG en de BGT naar de ICT-voorzieningen voor de Objectenregistratie. Tot slot moet de Architectuurbeschrijving het mogelijk maken om de technische en organisatorische inrichting voor de ICT-voorzienngen voor de Objectenregistratie te bepalen. 

De Architectuurbeschrijving geeft richting aan de inrichting van de Objectenregistratie en is daarom met name bedoeld voor degenen die betrokken zijn bij die inrichting. Daarnaast is de Architectuurbeschrijving van belang voor de afstemming over de inrichting van de Objectenregistratie met alle belanghebbenden: beleidsverantwoordelijke(n), bronhouders, verstrekker(s), afnemers, beheerders en (software-)leveranciers en andere belanghebbenden.

### Leeswijzer

De Architectuurbeschrijving van de Samenhangende Objectenregistratie heeft de volgende opbouw:

Het hoofdstuk [Afbakening](#afbakening) beschrijft de grenzen van de Objectenregistratie en de bijdragen (de producten en diensten) ervan aan de omgeving. De afbakening brengt in kaart welke rollen en partijen (waaronder bronhouders en afnemers) interactie met de ICT-voorzieningen van de Objectenregistratie hebben en welke soorten interactie er zijn.

Het hoofdstuk [ICT-inrichtingsprincipes](#ict-inrichtingsprincipes) beschrijft de principes die bepalend zijn voor de functionele en deels ook technische inrichting van de ICT-voorzieningen en de bijbehorende ICT-organisatie van de Objectenregistratie.  

Het hoofdstuk [Inrichting van de Objectenregistratie](#inrichting-van-de-objectenregistratie) beschrijft de conceptuele inrichting van de ICT-voorzieningen van de Objectenregistratie op de applicatielaag van het NORA-vijflaagsmodel. Het vormt het kader voor technische inrichting van de Objectenregistratie en biedt een basis voor de organisatorische inrichting rond de ICT-voorzieningen.

<!-- Tenslotte worden in het hoofdstuk [Conlusies en Aanbevelingen](#conclusies-en-aanbevelingen) de belangrijkste conclusies en de belangrijkste aanbevelingen op een rijtje gezet. -->

<p class='note'>
     Reviewers: In groene kaders stellen de auteurs soms een vraag. In jullie reviewcommentaar lezen we graag antwoorden.
</p>

Relevante bijlagen staan in het hoofdstuk [Bijlagen](#bijlagen-principes)

### Het proces

De Architectuurbeschrijving van de Samenhangende Objectenregistratie is een product van een samenwerking van Geonovum, het Kadaster, het ministerie van BZK en VNG Realisatie. Bij de totstandkoming zijn diverse belanghebbenden betrokken, o.a. via een denktank en klankbordgroep.

