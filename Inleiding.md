## Inleiding

Dit document is de *Architectuurbeschrijving* van de Samenhangende Objectenregistratie. Het beschrijft de afbakening, de inrichtingsprincipes en de conceptuele of functionele inrichting (de functionele onderdelen en samenhang) van de Samenhangende Objectenregistratie. Van de  De Architectuurbeschrijving beschrijft de Objectenregistratie op de Applicatielaag, laag 4 in het [NORA-vijflaagsmodel](https://www.noraonline.nl/wiki/Vijflaagsmodel)

<figure id="nora5laagsmodel">
    <img src="media/nora5laagsmodel.PNG" alt="nora5laagsmodel">
    <figcaption>Het NORA 5 laagsmodel</figcaption>
</figure>

### Doel en doelgroep

De Architectuurbeschrijving moet het mogelijk maken om  keuzes te maken voor de verdere inrichting van de ICT-voorzieningen (of applicaties of systemen) voor de Samenhangende Objectenregistratie. Ook moet de Architectuurbeschrijving het mogelijk maken om de transitiestrategie te bepalen voor de overgang van de huidige voorzieningen van o.a. de BAG, BGT, BRO en BRT en delen van andere voorzieningen naar de ICT-voorzieningen voor de Objectenregistratie. Tot slot moet de Architectuurbeschrijving het mogelijk maken om de technische en organisatorische inrichting voor de ICT-voorzieningen voor de Objectenregistratie te bepalen. De onderscheiden functies (capabilities, "wat moet kunnen") binnen het systeem worden zodanig beschreven dat een opdracht om deze te ontwerpen inhoudelijk voldoende duidelijk is voor opdrachtgever en opdrachtnemer.

De Architectuurbeschrijving geeft richting aan de inrichting van de Objectenregistratie en is daarom met name bedoeld voor degenen die betrokken zijn bij die inrichting. Daarnaast is de Architectuurbeschrijving van belang voor de afstemming over de inrichting van de Objectenregistratie met alle belanghebbenden: beleidsverantwoordelijke(n), bronhouders, verstrekker(s), afnemers, beheerders en (software-)leveranciers en andere belanghebbenden.

### Leeswijzer

De Architectuurbeschrijving van de Samenhangende Objectenregistratie heeft de volgende opbouw:

Het hoofdstuk [Afbakening](#afbakening) beschrijft de grenzen van de Objectenregistratie en de bijdragen (de producten en diensten) ervan aan de omgeving. De afbakening brengt in kaart welke rollen en partijen (waaronder bronhouders en afnemers) interactie met de ICT-voorzieningen van de Objectenregistratie hebben en welke soorten interactie er zijn.

Het hoofdstuk [ICT-inrichtingsprincipes](#ict-inrichtingsprincipes) beschrijft de principes die bepalend zijn voor de functionele en deels ook technische inrichting van de ICT-voorzieningen en de bijbehorende ICT-organisatie van de Objectenregistratie.  

Het hoofdstuk [Inrichting van de Objectenregistratie](#inrichting-van-de-objectenregistratie) beschrijft de conceptuele inrichting van de ICT-voorzieningen van de Objectenregistratie op de applicatielaag van het NORA-vijflaagsmodel.

Het hoofdstuk [Uitwerking op onderdelen](#inrichting-van-de-objectenregistratie) bevat een uitgebreidere beschrijving die het kader vormt voor de technische inrichting en een basis biedt voor de organisatorische inrichting rond de ICT-voorzieningen.


<p class='note'>
     Voor reviewers: In groene kaders stellen de auteurs soms een vraag. In jullie reviewcommentaar lezen we graag antwoorden.
</p>

Relevante bijlagen staan in het hoofdstuk [Bijlagen](#bijlagen-principes)

### Het proces

De Architectuurbeschrijving van de Samenhangende Objectenregistratie is een product van een samenwerking van Geonovum, het Kadaster, het ministerie van BZK en VNG Realisatie. Bij de totstandkoming zijn diverse belanghebbenden betrokken, o.a. via een denktank en klankbordgroep.

